Jedna od glavnih odlika većine informacionih sistema jeste prikupljanje podataka od korisnika i njihovo skladištenje u nekom formatu (relaciona ili NoSQL baza podataka ili nekom drugom formatu). Verujemo da ste kao developer već imali prilike da se susretnete sa aplikacijama koje imaju grafički interfejs za prihvatanje inputa korisnika (bez obzira da li je to windows forma, HTML, WPF itd…) koji u pozadini imaju deo koji obrađuje te podatke i skladišti ih u neki format (mi ćemo se ovde usresrediti na bazu podataka jer je to najčešći format u koji se podaci skladište). Kako korisnici često imaju dopunske zahteve za doradu sistema, koje se najčešće odnose na izmene na grafičkom intefejsu jasno nam je da ovaj dizajn predstavlja problem sa stanovišta održavanja. Ako ovome dodamo i zahtev za obradu podataka, pored jednostavnog skladištenja u bazu, onda održavanja ovako dizajniranog sistema dobija na kompleksnosti.
